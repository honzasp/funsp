---
layout: main
title: Úvod
root: .
---

# Líně, čistě, funkcionálně

**Líně, čistě, funkcionálně** je práce SOČ ([Středoškolská odborná
činnost](http://www.soc.cz)) z roku 2013 v oboru 18 (Informatika).

## Abstrakt

Funkcionální programování, vycházející z λ-kalkulu, tvoří alternativu k dnes
široce využívanému imperativnímu přístupu k programování, reprezentovanému
jazyky jako C, C++, Java, C#, Objective-C, JavaScript, Python, Ruby či PHP.

V této práci je představeno řešení dvou úloh [Ústředního kola ČR Soutěže v
programování](http://stv.cz/sp) z let 2010 a 2012 s využitím líně
vyhodnocovaného funkcionálního jazyka [Haskell](http://www.haskell.org). První
úloha je implementace jednoduchého programovacího jazyka, podobného jazyku Logo,
sloužícího k vykreslování želví grafiky. Druhá úloha se zabývá hledáním
nejkratší cesty v bludišti s pohyblivými překážkami a omezenou schopností
procházet zdmi.

Cílem práce je prezentovat funkcionální programování a techniky, které se
v něm využívají, a ukázat, že tento programovací styl není pouze předmětem
akademického výzkumu, ale že se dá využít i k řešení „skutečných“ úloh.

